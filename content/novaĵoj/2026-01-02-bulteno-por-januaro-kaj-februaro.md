---
title: 'Bulteno por januaro kaj februaro'
date: 2026-01-02T17:50:58+00:00
author: fil
menu:
  main:
    parent: "Novaĵoj"
---

La bulteno eldoniĝis, kaj la [eventa paĝo](/eventoj) giŝdatiĝis. Trovu en [paĝo de bultenoj](/bulteno). De la unua paĝo:

## Nova jaro jam ĉeestas

Ni komencos la jaron ... kiel ni ﬁnis la lastan! Nia unua
ĉeesta kunveno estos por festi novjaron, kaj estos plua
okazo por spekti la teatraĵon de la LEKaj aktoroj. La
aktoroj havas intencon ludi ankaŭ ĉe la Brita Kongreso, kaj
petas denove havi eblon provludi la provludon al ni.

Ni kombinos tion kun niaj aliaj tradicioj - ĉirkaŭ la teatraĵo
ni iom kune manĝos, kaj interŝanĝos esperantajn aĵojn.
Bonvolu kunporti aferojn por manĝi, kaj se vi havas
esperantajn aferojn kiujn vi ŝatus vendi aŭ interŝanĝi,
bonvolu kunporti ankaŭ ilin. Ni ne aranĝos ĝin formale,
sed se vi havas malnovajn librojn, revuojn, aŭ ion ajn, jen
okazo por refreŝigi vian kolekton.

Ankaŭ devas komenci ni pensi pri kluba admin'o. Je ﬁno
de marto okazos nia jarkunveno, por revidi la agojn de la
lasta jaro, kaj elekti oﬁcistojn por la sekva. Ni provu esti pli
organizemaj ol en antaŭaj jaroj, do mi petas ke ĉiu kiu
volas kandidatiĝi faru tion en januaro aŭ februaro. Tiel ni
povos meti la listojn de kandidatoj en la sekvan bultenon,
eventuale kun iom da informo pri la intencoj de ĉiu.

Por memorigi, jen listo de oﬁcoj: Prezidanto, vic-
prezidanto/j, sekretario, registristo, kontisto, komitatanoj.
Eventuale komitatanoj havas apartajn taskojn, ekzemple:
prizorgi la programon. Ni voĉdonos pri ĉiu oﬁco, kaj ĉiu
klubano havas rajton kaj voĉdoni kaj kandidatiĝi.

Vi verŝajne jam scias ke la klubo estas tute neformala. Mi
volas kuraĝigi al ĉiuj, ke vi ja povas partopreni se vi volas,
oni ne bezonas apartajn lertecojn.

Se vi volas inspiron pri kion fari esperante ĉijare, ĉi tiu
bulteno povas doni al vi iujn ideojn. Vi povos ĉijare paroli
al eksteruloj pri Esperanto - ĉiam tio estas ebla, kaj ĉiam
estas utila al niaj celoj! - mi skribis iometon pri kiel mi
povis fari tion iomete lastjare. Aŭ se kongreso estas al vi
pli alloga, la bulteno enhavos ion pri kvar kiuj okazos en
Britio kaj Eŭropo dum la jaro.

Mi esperas ke 2026 estos bona jaro por ni, kaj por nia
klubo. Ni ankoraŭ havas bezonon de esti pli aktivaj, kaj
allogi pli da anoj. Ni provu denove!
